---
title: "Martyna Sianożęcka"
role: psycholog
mail: martyna.sianozecka@bystrylisek.pl
phone: "575 285 376"
image: "images/team/martyna-sianozecka.jpg"
weight: 6
layout: services
---

Przez dwa lata zdobywała doświadczenie jako psycholog dzieci i młodzieży we Wrocławskim Centrum Opieki i Wychowania, a od 2021 roku udziela indywidualnych konsultacji psychologicznych dla osób dorosłych. Poprzez zdobyte kwalifikacje oraz doświadczenie zawodowe chce zaoferować efektywną pomoc w trudnościach Twoich i Twoich bliskich.

Kwalifikacje:

W 2018 roku uzyskała tytuł magistra psychologii w specjalności psychologii klinicznej na Uniwersytecie SWPS we Wrocławiu. Następnie w 2019 roku na powyższej uczelni ukończyła studia podyplomowe z Praktycznej Diagnozy Psychologicznej, gdzie m.in. zdobyła umiejętności oraz kwalifikacje do korzystania z wielu narzędzi psychologicznych, w tym również testów takich jak Ustrukturalizowany Wywiad Kliniczny SCID-I oraz SCID-II, Kwestionariusz Przekonań Depresyjnych KPD, Inwentarz Osobowości NEO-FFI oraz NEO-PI-R, Inwentarz Stanu Cechy i Lęku STAI, Test Matryc Ravena, Kwestionariusz Przekonań Depresyjnych KPD czy Minnesocki Wielowymiarowy Kwestionariusz Osobowości MMPI-2.
Ponadto na początku 2020 roku ukończyła kurs Biofeedback, dzięki któremu zdobyła kwalifikacje i umiejętności, które pozwoliły jej na co dzień przeprowadzać w swojej pracy zajęcia biofeedback z dziećmi oraz młodzieżą.
Obecnie rozpoczęła Całościowy Akredytowany Kurs Psychoterapii w nurcie systemowo-ericksonowskim we Wrocławskim Instytucie Psychoterapii.

Praktyka zawodowa:

Przez dwa lata w pełnym wymiarze godzin pracowała z dziećmi i młodzieżą jako psycholog we Wrocławskim Centrum Opieki i Wychowania, gdzie poszerzała swoją wiedzę i doświadczenie zarówno w pomocy interwencyjnej jak i długofalowej pracy z wychowankami domu dziecka. Obecnie pracuje z pacjentami dorosłymi udzielając pomocy psychologicznej, m.in. w trudnościach związanych z lękiem, stresem, obniżonym nastrojem, samooceną.

