pedagog: |
  Wykształcenie pedagogiczne zdobyła w Dolnośląskiej Szkole Wyższej.
  Pracę dyplomową poświęciła pedagogice wartości w życiu człowieka.
  Swoją praktykę zawodową ukierunkowała na pracę z pacjentami z różnymi zaburzeniami rozwojowymi, szczególnie dotkniętych autyzmem i zespołem Aspergera.

  Certyfikowana trenerka umiejętności społecznych oraz zastępowania agresji.
  Prowadzi terapię ręki, zajęcia jogi dla dzieci oraz treningi harmonijnego rozwoju emocjonalnego dziecka.
  Zajmuje się wsparciem indywidualnym pacjentów (diagnoza pedagogiczna, zajęcia terapeutyczne oraz wspierające rozwój edukacyjny i społeczny) oraz poradnictwem rodzinnym.
  Wspiera rodziców i opiekunów poprzez sesje grupowe, instruktaże pracy z dzieckiem oraz konsultacje transgresji rozwojowej pacjentów.

pedagog-specjalny: |
  Pedagog specjalny, który od ponad 10 lat wspiera dzieci i osoby dorosłe w spektrum autyzmu w funkcjonowaniu w neurotypowym świecie.<br>
  Swoje doświadczenie zdobywała w placówkach edukacyjnych, ośrodkach wsparcia dziennego i ośrodku całodobowej opieki w Anglii oraz podczas prywatnej praktyki.<br>
  Najbliższe jej sercu jest wspieranie dzieci i ich rodzin w środowisku domowym oraz organizacja czasu wolnego, kiedy to może dać przestrzeń na rozwój samoświadomości i doświadczenie rzeczywistości.

psycholog: |
  Absolwentka kierunku Psychologia, spec. Kliniczna na SWPS Uniwersytecie Humanistycznospołecznym we Wrocławiu oraz kierunku Edukacja wczesnoszkolna i przedszkolna na Instytucie Studiów Podyplomowych w Warszawie. Ponadto posiada certyfikat uprawniający do prowadzenia zajęć z zakresu Treningu Umiejętności Społecznych (TUS) oraz certyfikat uprawniający do prowadzenia zajęć Arteterapeutycznych z dziećmi i dorosłymi. Dysponuje także przygotowaniem pedagogicznym do pracy z dziećmi i młodzieżą oraz uprawnieniami opiekunki dziecięcej.

  Posiada doświadczenie terapeutyczne jako psycholog związane z diagnozowaniem oraz pracą indywidualną i grupową z dziećmi z autyzmem, Zespołem Aspergera, Zespołem Downa, mutyzmem wybiórczym, depresją dziecięca, zaburzeniami integracji sensorycznej, przejawiającymi zachowania agresywnie, nieradzącymi sobie ze swoimi emocjami oraz niepełnosprawnymi intelektualnie i ruchowo.

  Swoje doświadczenie zawodowe w pracy zdobywała podczas pracy i praktyk zawodowych w formie indywidualnej opieki nad dziećmi, w żłobkach, przedszkolach, przedszkolu i szkole integracyjnej oraz podczas stażu w ośrodku MOPSu w pracy z seniorami.

  Stale pogłębia swój warsztat pracy z dziećmi i młodzieżą biorąc udział w licznych szkoleniach między innymi z logosensoryki, Wczesnego Wspomagania Rozwoju (WWR), rozwoju psychoruchowym dziecka w wieku przedszkolnym i szkolnym, pracy z emocjami, ruchem i przestrzenią oraz współpracy z rodzicami. Była uczestniczką wielu bloków zajęć związanych z tematyką zaburzeń ze spektrum autyzmu oraz zaburzeń odżywiania.

  Liczy się dla niej indywidualne podejście do każdego pacjenta i stworzenie „terapii szytej na miarę”. Podczas pracy z dziećmi oraz młodzieżą stara się łączyć różne style pracy, wykazywać się dużą otwartością i kreatywnością oraz dawać swobodną przestrzeń potrzebną do skutecznej pracy terapeutycznej.

  Aktualnie pracuje także jako psycholog w szkole integracyjnej.